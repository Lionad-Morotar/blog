{"_path":"/maps/_person/han-xin","_dir":"_person","_draft":false,"_partial":true,"_locale":"","title":"韩信","description":"","body":{"type":"root","children":[{"type":"element","tag":"h1","props":{"id":"韩信"},"children":[{"type":"text","value":"韩信"}]},{"type":"element","tag":"h2","props":{"id":"古籍"},"children":[{"type":"text","value":"古籍"}]},{"type":"element","tag":"h5","props":{"id":"史记七十列传淮阴侯列传"},"children":[{"type":"element","tag":"a","props":{"href":"https://so.gushiwen.cn/guwen/bookv_46653FD803893E4FFEE1748D337E4AAB.aspx","rel":["nofollow"]},"children":[{"type":"text","value":"《史记·七十列传·淮阴侯列传》"}]}]},{"type":"element","tag":"p","props":{},"children":[{"type":"text","value":"信拜礼毕，上坐。王曰：“丞相数言将军，将军何以教寡人计策？”信谢，因问王曰：“今东乡争权天下，岂非项王邪？”汉王曰：“然。”曰：“大王自料勇悍仁彊孰与项王？”汉王默然良久，曰：“不如也。”信再拜贺曰：“惟信亦为大王不如也。然臣尝事之，请言项王之为人也。项王喑"},{"type":"element","tag":"ruby","props":{},"children":[{"type":"text","value":"噁"},{"type":"element","tag":"rt","props":{},"children":[{"type":"text","value":"ě"}]}]},{"type":"text","value":"叱咤，千人皆废，然不能任属贤将，此特匹夫之勇耳。项王见人，恭敬慈爱，言语呕呕，人有疾病，涕泣分食饮；至使人有功当封爵者，印"},{"type":"element","tag":"ruby","props":{},"children":[{"type":"text","value":"刓"},{"type":"element","tag":"rt","props":{},"children":[{"type":"text","value":"wán"}]}]},{"type":"text","value":"敝，忍不能予。此所谓妇人之仁也。项王虽霸天下而臣诸侯，不居关中而都彭城。有背义帝之约而以亲爱王，诸侯不平。诸侯之见项王迁逐义帝，置江南，亦皆归逐其主而自王善地。项王所过，无不残灭者，天下多怨，百姓不亲附，特劫於威，彊耳。名虽为霸，实失天下心。故曰其彊易弱。今大王诚能反其道：任天下武勇，何所不诛！以天下城邑封功臣，何所不服！以义兵从思东归之士，何所不散！且三秦王为秦将，将秦子弟数岁矣，所杀亡不可胜计，又欺其众降诸侯。至新安，项王诈阬秦降卒二十余万，唯独邯、欣、翳得脱，秦父兄怨此三人，痛入骨髓。今楚彊以威王此三人，秦民莫爱也。大王之入武关，秋豪无所害，除秦苛法，与秦民约，法三章耳。秦民无不欲得大王王秦者。於诸侯之约，大王当王关中，关中民咸知之。大王失职入汉中，秦民无不恨者。今大王举而东，三秦可传檄而定也。”於是汉王大喜，自以为得信晚。遂听信计，部署诸将所击。"}]}],"toc":{"title":"","searchDepth":2,"depth":2,"links":[{"id":"古籍","depth":2,"text":"古籍"}]}},"_type":"markdown","_id":"content:6.maps:_person:han-xin.md","_source":"content","_file":"6.maps/_person/han-xin.md","_extension":"md"}